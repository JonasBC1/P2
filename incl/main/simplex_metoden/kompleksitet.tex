\section{Kompleksitet}
% he
Det er interessant at undersøge simplex-metodens tidskompleksitet.
Til beskrivelse af dette benyttes \textit{store-$O$} notation.
%
\begin{defn}{}{}
Lad $f(x)$ og $g(x)$ være vilkårlige funktioner. $f(x)$ er \textbf{store-$O$} af $g(x)$, hvis der eksisterer et $C$ og $k$, således at $|f(x)| \leq C|g(x)|, x \geq k$. $C$ og $k$ kaldes \textbf{vidner}.
\end{defn}\noindent
%
Der er flere måder at implementere simplex-metoden på, der hver har sin egen kompleksitet.
De to implementeringer, der vil blive betragtet i dette afsnit, er \textit{fuld tabel} og \textit{den reviderede} simplex-metode.
%
"Fuld tabel"-metoden kræver et konstant antal af operationer for at opdatere indgangene i simplex-matricen.
Derfor er antallet af operationer proportionelt med størrelsen på matricen og kompleksiteten $O(mn)$.
Den reviderede metode bruger lignende operationer, men opdaterer kun $O(m^2)$ indgange og har derfor kompleksiteten $O(m^2)$.
Det kan dog forekomme, at metoden skal opdatere alle variabler.
Hver udregning af en variabel kræver $O(m)$ operationer, hvilket medfører, at der i værste tilfælde bruges $O(mn)$ operationer.
Da $m \leq n$, er kompleksiteten i værste tilfælde $O(mn)$ for begge metoder.
Med dette konkluderes det, at den reviderede metode aldrig vil køre langsommere end "fuld tabel"-metoden.
Dog vil en iteration fra den reviderede metode være hurtigere i alle andre tilfælde end det værste.
Endnu et vigtigt element, som er tiltalende ved den reviderede metode, er rumkompleksiteten på $O(m^2)$, hvor "fuld tabel"-metodens er på $O(mn)$.
Her kan der igen være en ret betydelig forskel, afhængigt af størrelsen på $n$.\\\\
%
Selvom antallet af basale mulige løsninger kan stige eksponentielt med antallet af variabler og betingelser, så har simplex-metoden typisk fundet en optimal løsning efter $O(m)$ iterationer.
Dog eksisterer der polyeder, hvor antallet af pivoteringer påkrævet stiger eksponentielt.
For ikke-degenererede problemer bevæger simplex-metoden sig altid fra et ekstremumspunkt til en af dets naboer og forbedre værdien af objektfunktionen.
Betragt et polyeder med eksponentielt antal af ekstremumspunkter samt en sti der besøger alle ekstremumspunkter.
Stien er lavet ved, fra et ekstremumspunkt, at besøge et ekstremumspunkt med mindre værdi.
Med sådan et polyeder vil simplex-metoden, med en pivoteringsregl, som følger stien, kræve et eksponentielt antal af pivoteringer.
%
\begin{thm}{}{}
Betragt det lineære programmeringsproblem, hvor objektfunktionen $-x_n$ minimeres med betingelserne $\epsilon \leq x_1 \leq 1$ og $\epsilon x_{i-1} \leq x_i \leq 1 - \epsilon x_{i-1}$ for $i = 2, 3, \ldots, n$ og $0 < \epsilon < \frac{1}{2}$.
Så gælder det, at:
%
\begin{enumerate}[label=(\alph*)]
\item Løsningsmængden har $2^n$ ekstremumspunkt.
\item Ekstremumspunkterne kan arrangeres således, at hver er nabo til og har lavere værdi end den forrige.
\item Der eksisterer en pivoteringsregl til simplex-metoden således, at den kræver $2^n-1$ pivoteringer før den er færdig.
\end{enumerate}
%
\end{thm}
%
\begin{proof}
%
Lad $\mathcal{P}_n$ være et polyeder i $\R^n$ begrænset af betingelserne $\epsilon \leq x_1 \leq 1$ og $\epsilon x_{i-1} \leq x_i \leq 1 - \epsilon x_{i-1}$ for $i = 2, 3, \ldots, n$ og $0 < \epsilon < \frac{1}{2}$.\\\\
%
Ved induktion vises det, at $\mathcal{P}_n$ har $2^n$ ekstremumspunkter og basistrinnet, hvor $n=1$ følger trivielt.
Antag nu, at resultatet gælder for $n=k$.
Polyedret $\mathcal{P}_{k+1}$ er begrænset af samme betingelser som $\mathcal{P}_{k}$ med tilføjelse af betingelsen $\epsilon x_{k} \leq x_{k+1} \leq 1 - \epsilon x_{k}$.
Den øvre og nedre begrænsning i $\epsilon x_{k} \leq x_{k+1} \leq 1 - \epsilon x_{k}$ ikke kan skære hinanden mens $ 0 \leq x_k \leq 1$ er opfyldt.
Dette medfører, at hvert ekstremumspunkt i $\mathcal{P}_{k}$ giver anledning til to entydige ekstremumspunkter i $\mathcal{P}_{k+1}$, hvilket viser (a).\\\\
%
Med stærk induktion vises det, at ekstremumspunkterne i  $\mathcal{P}_n$ kan arrangeres således, at hvert ekstremumspunkt er nabo til og har mindre værdi end det forrige.
%
\\\\
Jævnfør \ref{3.3} (måske sæt 3.3 fra bertsimas) bevæger simplex-metoden sig altid fra nabo til nabo, når problemet ikke er degenereret.
Med udgangspunkt i (b) vides det, at der eksistere en udspændende sti, som ender i problemets optimale løsning og $\textbf{c}^T\textbf{x}_i \leq \textbf{c}^T\textbf{x}_{i-1}$ for $i = 2, 3, \ldots ,n$.
Dette medfører, at en pivoteringsregl, som ønsker at minimere mindst muligt pr. pivotering følger den udspændende sti og besøger alle $2^n$ ekstremumspunkter, hvilket viser (c).
\end{proof}